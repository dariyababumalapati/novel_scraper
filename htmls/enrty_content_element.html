<div class="entry-content">
 <div class="cbxwpbkmarkwrap cbxwpbkmarkwrap_user_cat cbxwpbkmarkwrap-page" data-object_id="24286">
  <a class="cbxwpbkmarktrig cbxwpbkmarktrig-button-addto" data-bookmark-label="Bookmark" data-bookmarked-label="Bookmarked" data-display-label="1" data-loggedin="0" data-object_id="24286" data-redirect-url="https://www.online-novels.net/home/solo-leveling/capitolo-1/" data-show-count="1" data-type="page" href="#" title="Bookmark This">
   <span class="cbxwpbkmarktrig-label">
    Bookmark(
    <i class="cbxwpbkmarktrig-count">
     0
    </i>
    )
   </span>
  </a>
  <div class="cbxwpbkmarkguestwrap" data-object_id="24286" data-type="page" id="cbxwpbkmarkguestwrap-24286">
   <div class="cbxwpbkmarkguest-message">
    <a class="cbxwpbkmarkguesttrig_close" href="#">
    </a>
    <h3 class="cbxwpbookmark-title cbxwpbookmark-title-login">
     Please login to bookmark
    </h3>
    <form action="https://www.online-novels.net/wp-login.php" id="loginform" method="post" name="loginform">
     <p class="login-username">
      <label for="user_login">
       Username or Email Address
      </label>
      <input class="input" id="user_login" name="log" size="20" type="text" value=""/>
     </p>
     <p class="login-password">
      <label for="user_pass">
       Password
      </label>
      <input class="input" id="user_pass" name="pwd" size="20" type="password" value=""/>
     </p>
     <p class="login-remember">
      <label>
       <input id="rememberme" name="rememberme" type="checkbox" value="forever"/>
       Remember Me
      </label>
     </p>
     <p class="login-submit">
      <input class="button button-primary" id="wp-submit" name="wp-submit" type="submit" value="Log In"/>
      <input name="redirect_to" type="hidden" value="https://www.online-novels.net/home/solo-leveling/capitolo-1/"/>
     </p>
    </form>
   </div>
  </div>
 </div>
 <h1>
  -1- L’ Hunter di grado E
 </h1>
 <p>
  <a href="https://t.me/SoloLevelingScan" rel="noreferrer noopener" target="_blank">
   https://t.me/SoloLevelingScan
  </a>
 </p>
 <p>
  “Hunter di grado E” Sung Jin-Woo.
 </p>
 <p>
  Era un titolo che lo seguiva ovunque andasse.
 </p>
 <p>
  Anche da Hunter, le sue abilità erano a malapena superiori a quelle di una persona normale. Se non fosse per la sua costituzione leggermente più resistente o la sua guarigione più rapida, nessuno lo avrebbe distinto da un normale umano. Come tale, la sua carriera di Hunter era costellata da varie ferite. Ci furono momenti in cui toccò la linea tra la vita e la morte.
 </p>
 <p>
  Ma non era un cacciatore perché gli piaceva il lavoro.
 </p>
 <p>
  Era pericoloso, pieno di ridicolo e la paga era deludente.
 </p>
 <p>
  Se non fosse per il fatto che l’Associazione degli Hunter forniva supporto per le spese mediche della madre, sarebbe stato pronto a mollare e iniziare un lavoro ordinario come una persona normale.
 </p>
 <p>
  Ma come avrebbe potuto, un uomo di 24 anni senza nessun particolare talento o esperienza, permettersi di pagare le spese mediche che ammontavano a diversi milioni di won[1] al mese?
 </p>
 <p>
  Si potrebbe dire che non avesse scelta in merito.
 </p>
 <p>
  Quindi anche quel giorno, con il cuore piangente, Jin-Woo prese parte in un Raid supervisionato dall’Associazione, come ogni altro giorno.
 </p>
 <p>
  Gli Hunter che operavano nella stessa zona si conoscevano tutti per via della raccolta collettiva di tutti i cacciatori, ogni volta che si apriva un portale. E quel giorno, gli Hunter che si erano riuniti condividevano una tazza di caffè mentre scambiavano qualche chiacchiera.
 </p>
 <p>
  “Oh, hey Signor Kim, qui. ”
 </p>
 <p>
  “Ooh, signor Park, cosa ci fa lei qui? Pensavo avesse smesso di fare l’Hunter.”
 </p>
 <p>
  “Beh… Mia moglie è rimasta incinta per la seconda volta.”
 </p>
 <p>
  “Ahahah, ah sì? Bene, niente meglio di un Raid per riempire il portafoglio di un Hunter!”
 </p>
 <p>
  Si misero entrambi a ridere.
 </p>
 <p>
  “Sai, sembra come se l’associazione ci stia chiamando sempre meno ultimamente, che la formazione di portali si stia attenuando?”
 </p>
 <p>
  “Nient’ affatto. È perché le Gilde stanno lavorando più dell’Associazione ultimamente. Ogni volta che sono coinvolte grandi cifre di denaro le Gilde si avventano su di loro come avvoltoi.”
 </p>
 <p>
  “Bene, immagino che questo raid sarà abbastanza sicuro visto che è supervisionato
 </p>
 <p>
  dall’Associazione, giusto?”
 </p>
 <p>
  Con un po’ di preoccupazione, il signor Park guardò la zona circostante. Un portale ignorato da una Gilda signiﬁca poca paga, e un portale con poca paga signiﬁca poca diﬃcoltà. Ovviamente, non c’è niente nella vita che sia certo al 100%. Come il Signor Park, gli altri Hunter si guardavano attorno nervosi.
 </p>
 <p>
  “Forse…”
 </p>
 <p>
  Appena ﬁnito il caffè, il signor Kim salutò qualcuno che vide avvicinarsi in lontananza.
 </p>
 <p>
  “Oh ,aspetta guarda chi è. Signor Sung! Hey, Signor Sung!”
 </p>
 <p>
  Anche gli altri Hunter stavano guardando il nuovo arrivato con familiarità e sollievo.
 </p>
 <p>
  “Salve.”
 </p>
 <p>
  Era Sung Jin-Woo.
 </p>
 <p>
  Salutando brevemente il Signor Kim con un cenno, Jin-Woo continuava la sua camminata. Dopo che passò, il Signor Kim rise leggermente, allentando le sue preoccupazioni.
 </p>
 <p>
  “Quindi è arrivato Jin-Woo. Perciò questo posto dovrebbe essere sicuro.”
 </p>
 <p>
  Con gli occhi spalancati, il Signor Park chiese al Signor Kim:
 </p>
 <p>
  “Cosa? L ‘Hunter Sung Jin-Woo è così forte?”
 </p>
 <p>
  “Ah Signor Park, lei non può saperlo. Lui ha iniziato a lavorare poco dopo il suo ritiro. Non c’è Hunter qui che non conosca Sung Jin-Woo.”
 </p>
 <p>
  “È così forte? Allora perché sta lavorando sotto l’Associazione? Perché non lavora in proprio, o perché non si unisce ad una grande gilda?”
 </p>
 <p>
  Il Signor Kim cominciò a ridacchiare.
 </p>
 <p>
  “Sai qual è il suo soprannome”?
 </p>
 <p>
  “Come potrei saperlo? Dai, sputa il rospo.”
 </p>
 <p>
  “Il Soldato più debole dell’umanità.”
 </p>
 <p>
  “Il più debole? Non il più forte?”
 </p>
 <p>
  “Ascolta quello che dici, quel tipo di soprannome appartiene solo agli Hunter di grado S.
 </p>
 <p>
  Quell’uomo laggiù è il soldato più debole. Probabilmente l’Hunter più debole di tutta la Corea.”
 </p>
 <p>
  “Eh?”
 </p>
 <p>
  Il signor Park corrugò le sopracciglia. Se fosse così debole, perché i cacciatori dovrebbero essere così sollevati dalla sua apparizione? Un Hunter era qualcuno su cui poter fare aﬃdamento in un raid. Non capiva la reazione di tutti quegli Hunter.
 </p>
 <p>
  Vedendo il Signor Park con la testa inclinata in contemplazione, il signor Kim si mise a ridere e nel mentre lo colpì con il gomito.
 </p>
 <p>
  “Non lo capisci? Se Sung Jin-Woo è nel raid di oggi, signiﬁca che sarà uno facile. L ’Associazione non rischierebbe mettendolo in qualcosa di complicato. Nessuno vuole vedere qualcuno morire inutilmente.”
 </p>
 <p>
  La faccia del signor Park si illuminò.
 </p>
 <p>
  “Quindi è così?”
 </p>
 <p>
  Tornare a fare i raid dopo una lunga pausa era dura, e sia lui che sua moglie erano pervasi da disagio e preoccupazione ma ascoltando le parole del Signor Kim il suo umore migliorò.
 </p>
 <p>
  Il Signor Kim continuò:
 </p>
 <p>
  “Una volta, quell’uomo venne ferito in un portale di grado E ed è dovuto restare in ospedale per una settimana.”
 </p>
 <p>
  “Un Hunter ferito in un portale di grado E?”
 </p>
 <p>
  “Si. Nessuno si aspetterebbe che qualcuno rimanga ferito in un portale di grado E. Ho sentito che non si erano nemmeno portati un Healer dietro.”
 </p>
 <p>
  Vedendo il Signor Park ridere chiassosamente, il signor Kim spostò i suoi occhi verso Jin-Woo.
 </p>
 <p>
  “Attento, fai piano. Potrebbe sentirti.”
 </p>
 <p>
  “Oops, non ci avevo pensato.”
 </p>
 <p>
  Il signor Park spostò il suo sguardo verso Jin-Woo e smise di ridere. Fortunatamente, Jin-Woo sembrava essere abbastanza lontano da non poter sentire la conversazione.
 </p>
 <p>
  Ma la sentì.
 </p>
 <p>
  “Ho sentito tutto, vecchiacci.”
 </p>
 <p>
  Facendo del suo meglio per ignorare i loro discorsi, incrociò i loro sguardi e ricambiò con un
 </p>
 <p>
  sorriso. È in momenti come questi che malediva il fatto di avere un udito così acuto.
 </p>
 <p>
  ‘Sono arrivato troppo presto?’
 </p>
 <p>
  Ci sarebbe voluto ancora un po’ di tempo prima che il raid cominciasse, nel frattempo Jin-Woo si avvicinò ad un impiegato dell’Associazione per avere un po’ di caffè.
 </p>
 <p>
  “Posso averne una tazza?”
 </p>
 <p>
  “Ah, Hunter Sung Jin-Woo-nim[2]… Mi spiace, lo abbiamo appena ﬁnito.”
 </p>
 <p>
  “…”
 </p>
 <p>
  Una fredda brezza d’inverno lo colpì in faccia. Jin-Woo si stroﬁnò il naso con le dita.
 </p>
 <p>
  Era un giorno così triste che anche il caffè ﬁniva come arrivava…
 </p>
 <p>
  “Perché ti ostini a fare l’Hunter, Signor Jin-Woo?”
 </p>
 <p>
  “Scusa.”
 </p>
 <p>
  Jin-Woo chinò la testa.
 </p>
 <p>
  Appena ﬁnì di curarlo, la faccia di Lee Ju-Hee si riempì di proteste.
 </p>
 <p>
  “Non sto cercando di avere le tue scuse. Sono solo preoccupata per te, lo sai? Lo giuro, uno di questi giorni potresti rimanere ferito gravemente.”
 </p>
 <p>
  Una volta varcato il portale si arriva al Dungeon, e quella volta era probabilmente di grado D.
 </p>
 <p>
  Jin-Woo guardò oltre Ju-Hee verso gli altri Hunter. Circa 10 Hunter stavano uccidendo mostri a destra e a sinistra. Non sembravano essere in particolare diﬃcoltà, eppure lui era rimasto ferito.
 </p>
 <p>
  Era il ruolo di un Hunter di classe Healer quello di curare i propri compagni feriti dalle retrovie. Come l’uomo che é stato ferito in ogni raid in cui partecipava, Jin-Woo era piuttosto conosciuto tra Gli Hunter di classe Healer.
 </p>
 <p>
  Ju-Hee gli chiese accuratamente:
 </p>
 <p>
  “C’è per caso qualche ragione per cui non puoi smettere di fare l’Hunter?”
 </p>
 <p>
  Jin-Woo scosse la testa. Non gli piaceva rivelare i dettagli della sua vita personale.
 </p>
 <p>
  “Lo faccio solo come passatempo. Probabilmente morirei di noia se non fosse per questo.”
 </p>
 <p>
  Ju-Hee mise su broncio come risposta.
 </p>
 <p>
  “Finirai per fare raid nell’oltretomba per colpa del tuo ‘passatempo’.”
 </p>
 <p>
  Non aspettandosi una risposta di questo genere , Jin-Woo rise.
 </p>
 <p>
  “HEY! Non ridere! Ti si riapriranno le ferite!”
 </p>
 <p>
  Mentre ridacchiava, Jin-Woo le chiese:
 </p>
 <p>
  “Dove hai sentito una frase del genere?”
 </p>
 <p>
  “Dal Signor Kim, dove altrimenti?”
 </p>
 <p>
  “Sigh… Quel vecchiaccio.”
 </p>
 <p>
  Mentre ridevano e parlavano il processo di guarigione fu portato a termine, ma ormai era tardi e il Raid era quasi terminato a quel punto.
 </p>
 <p>
  Jin-Woo fece una smorﬁa.
 </p>
 <p>
  ‘Ho ucciso solo un mostro oggi…’
 </p>
 <p>
  Ed era anche un mostro di grado E.
 </p>
 <p>
  Jin-Woo agitò il cristallo magico[3] di grado E nella sua mano. Un cristallo magico di così basso livello valeva al massimo cento mila won[4]. Il fatto che avesse rischiato la vita solo per quello rendeva il tutto più patetico.
 </p>
 <p>
  ‘Ho sentito che il cristallo magico di un mostro di grado C vale almeno 10 milioni di won [5].’
 </p>
 <p>
  Ma per Jin-Woo, un Hunter di grado E, il pensiero di sconﬁggere una mostro di grado C era impossibile.
 </p>
 <p>
  Improvvisamente, qualcuno urlò:
 </p>
 <p>
  “Eh?! C’è un’altra entrata qui!”
 </p>
 <p>
  I cacciatori si avvicinarono al luogo dal quale proveniva l’urlo.
 </p>
 <p>
  “Hai ragione!”
 </p>
 <p>
  “Davvero? Un’altra entrata?”
 </p>
 <p>
  Cosi come aveva aveva notato la prima persona, c’era effettivamente l’entrata per un altro dungeon.
 </p>
 <p>
  “Un doppio dungeon… Quindi esistono veramente.”
 </p>
 <p>
  Il Signor Song, un Hunter con 10 anni di esperienza, guardò l’entrata appena scoperta con meraviglia. Incapace di vedere troppo lontano nel tunnel usò la sua specialità, magia di fuoco. La palla di fuoco uscì dalla sua mano e si espanse in tutto il tunnel, illuminandolo. Comunque, il tunnel era più profondo del previsto, e la palla di fuoco cadde velocemente nel terreno spegnendosi come una scintilla. L ’oscurità torno davanti agli occhi degli Hunter.
 </p>
 <p>
  “Hmm… Per favore, radunatevi tutti qui intorno.”
 </p>
 <p>
  Come leader del raid, il Signor Song fece radunare tutti gli Hunter davanti a lui. Jin-Woo ed Ju-Hee si unirono anch’essi al gruppo visto che le ferite di Jin-Woo erano state curate.
 </p>
 <p>
  Il Signor Song si rivolse a tutti gli Hunter.
 </p>
 <p>
  “Come ben sapete, i portali non si chiudono ﬁnché il boss non viene sconﬁtto. Dato che il nostro portale è ancora aperto anche se abbiamo sconﬁtto tutti i nemici nella zona, sembra che il boss sia infondo a questo tunnel.”
 </p>
 <p>
  Il Signor Song indicò verso l’entrata del dungeon appena scoperta. Guardandosi a vicenda, gli Hunter annuirono in segno d’approvazione.
 </p>
 <p>
  “Il protocollo in situazioni del genere ci impone di uscire dal dungeon, contattare l’associazione e lasciare che se ne occupino loro… Ma se lo facciamo e un altro gruppo di Hunter sconﬁgge il boss, c’è la possibilità che il nostro guadagno potenziale possa scendere drasticamente.”
 </p>
 <p>
  L ’espressione degli Hunter riuniti diventò serissima. Il Signor Park, venuto per supportare sua moglie in attesa, sembrava turbato. ‘Le spese post-parto sono veramente costose questi tempi…’ se in quel momento se ne fosse andato, tutti gli sforzi che fece sarebbero stati inutili.
 </p>
 <p>
  “Quindi stavo pensando… Se andassimo avanti e sconﬁggessimo il boss? Che ne dite?”
 </p>
 <p>
  Tutti gli Hunter cominciarono a pensarci.
 </p>
 <p>
  “…”
 </p>
 <p>
  “…”
 </p>
 <p>
  Non era una decisione che poteva essere presa con facilità. Alcuni sapevano che non c’era garanzia che il doppio dungeon fosse un sicuro quanto quello che avevano appena ripulito. Altri giunsero alla conclusione che se il dungeon esterno fu cosi facile, quello interno sarebbe stato sullo stesso livello. Purtroppo, non era una situazione dove tutti potevano essere d’accordo.
 </p>
 <p>
  “Hmm…”
 </p>
 <p>
  Il Signor Song ﬁnse un colpo di tosse.
 </p>
 <p>
  “Dato che siamo 17, perché non lo mettiamo ai voti? E nessuno potrà lamentarsi dopo. Che ne pensate?”
 </p>
 <p>
  Alla proposta del Signor Song tutti gli Hunter annuirono.
 </p>
 <p>
  Il Signor Song fu il primo ad alzare la mano: “Io andrò”.
 </p>
 <p>
  A seguire il Signor Park: “Andrò anche io”.
 </p>
 <p>
  “Andrò anch’io.”
 </p>
 <p>
  “Io anche.”
 </p>
 <p>
  “Anch’io voto per andare avanti.”
 </p>
 <p>
  Anche il Signor Kim entrò nel gruppo dei “sì” ma c’erano anche degli Hunter che non era d’accordo ad andare.
 </p>
 <p>
  “Meglio di no.”
 </p>
 <p>
  “Dovremmo aspettare il parere dell’Associazione.”
 </p>
 <p>
  Come la folla del “Sì” e del “No” arrivarono a 8-7 gli sguardi caddero sulle ultime due persone.
 </p>
 <p>
  “Scusate…”
 </p>
 <p>
  Scuotendo la testa Ju-Hee votò “No” portando il risultato a 8-8. Il Signor Song girò la sua testa e chiese all’ultima persona:
 </p>
 <p>
  “Signor Sung?”
 </p>
 <p>
  Note del traduttore:
 </p>
 <p>
  [1] “Diversi milioni di won” qualche migliaio di euro (le spese mediche della madre).
 </p>
 <p>
  [2] “-nim” Suﬃsso utilizzato in Corea come forma di rispetto (simile al “-san” in Giappone).
 </p>
 <p>
  [3] “Cristallo magico” pietra magica presente all’interno dei mostri.
 </p>
 <p>
  [4] “Cento mila won” meno di 100 euro.
 </p>
 <p>
  [5] “Circa 10 milioni di doni circa 8000 euro.
 </p>
</div>
